<HTML>
<HEAD>
  <META NAME="GENERATOR" CONTENT="Adobe PageMill 3.0 Win">
  <TITLE>Untitled Document</TITLE>
</HEAD>
<BODY BGCOLOR="#000000" LINK="#00ff00" ALINK="#ffffff" VLINK="#ff00ff">

<P><FONT COLOR="#ffff00" SIZE="+1" FACE="Arial">Sjöänd
skans (Skans 118) är en relativt liten anläggning, dock
välbevarad, belägen i södra delen av Glaskogens
naturreservat. Anläggningen består av 33 gevärsvärn,
grupperade på båda sidor om den väg, som skansen
hade till uppgift att spärra. Samtliga värn är
förbundna med nedsprängda värngångar, ca
2 m djupa, och försedda med s k kallmurar, som i krökarna
är försedda med cementförstärkningar. De båda
delarna av anläggningen är förbundna av en </FONT><FONT
 SIZE="+1" FACE="Arial"><A HREF="sid-tunnel.html">tunnel</A></FONT><FONT
 COLOR="#ffff00" SIZE="+1" FACE="Arial"> under vägen. Denna
är för närvarande delvis blockerad. Totalt ingår
ca 1600 m värngångar!</FONT></P>

<P><FONT COLOR="#ffff00" SIZE="+1" FACE="Arial">Samtliga gevärsvärn
är öppna. Vid några av värnen har man tagit
naturen till hjälp för att få skydd.</FONT></P>

<P><FONT COLOR="#ffff00" SIZE="+1" FACE="Arial">Skansen var utrustad
med endast en </FONT><FONT SIZE="+1" FACE="Arial"><A HREF="sid-pvkanon.html">37
mm PV-kanon,</A></FONT><FONT COLOR="#ffff00" SIZE="+1" FACE="Arial">
vilken hade 3 alternativa pjäsvärn av öppen typ,
varav två var riktade västerut, medan det tredje var
avsett för försvar bakåt. Kanonen var uppställd
i ett centralt placerat splitterskyddat garage, där även pjäsbesättningen var förlagd. Vidare finns det
endast ett ksp-värn av typ IV, samt två öppna.
Dessutom finns 7 skyddsrum, varav 6 är av typ sk12. Det sjunde
skyddsrummet är av typ sk 24 och är försett med
observationskupol och fungerade därmed som befälsbunker..</FONT></P>

<P><FONT COLOR="#ffff00" SIZE="+1" FACE="Arial">På båda
sidor av skansen finns ett kort tre-radigt </FONT><FONT SIZE="+1"
 FACE="Arial"><A HREF="sid-strvhinder.html">pansarhinder</A></FONT><FONT
 COLOR="#ffff00" SIZE="+1" FACE="Arial"> av bruten sten.</FONT></P>

<P><FONT COLOR="#ffff00" SIZE="+1" FACE="Arial">Skansen började
byggas under senare delen av 1940 och byggdes ut fram till 1943,
då arbetena avbröts, varför man kan finna en del
värn inte helt färdigställda.</FONT></P>

<P><FONT COLOR="#ffff00" SIZE="+1" FACE="Arial">Det unika med
Sjöänd Skans är att landsvägen som gå
genom skansen är kvar i sin nuvarande sträckning, varför
man lätt kan föreställa sig skansens ursprungliga
skick.</FONT></P>

<P><FONT COLOR="#ffff00" SIZE="+1" FACE="Arial"><IMG SRC="xx-01.jpg"
WIDTH="300" HEIGHT="225" ALIGN="BOTTOM" BORDER="0" NATURALSIZEFLAG="3">Skansen
sedd från &quot;fiendesidan&quot;</FONT></P> 

<P><FONT COLOR="#ffff00" SIZE="+1" FACE="Arial">Ca 3 km öster
om skansen längs vägen mot Lenungshammar, alldeles intill
Brittjärn, var vägen förberedd för sprängning
i händelse fienden skulle komma förbi skansens försvarslinjer.
Mellan vägen och bergsidan är 12 </FONT><FONT SIZE="+1"
 FACE="Arial"><A HREF="sid-sprangkistor.html">sprängkistor
</A></FONT><FONT COLOR="#ffff00" SIZE="+1" FACE="Arial">placerade.
Dessa består av 10&quot; cementrör som sticker upp
omkring en halv meter ovan marken. En av kistorna är välbevarad,
medan de andra befinner sig i olika stadier av förfall. Den
bevarade kistan är försedd med ett plåtlock på
ovansidan och är fäst med en metallbygel. Under plåtlocket
finns ett cementlock och lyfter man på detta finner man
en plåtbehållare men en 6-8 cm stor öppning med
ett lock fastsatt med en liten kätting. Cementrören
är ca 2 meter djupa. Det finns även anledning att misstänka
att vägövergången över vattendraget mellan
Lelången och Lilla Ristjärn var förberedd för
sprängning.</FONT></P>

<P><FONT COLOR="#ffff00" SIZE="+1" FACE="Arial">Med all sannolikhet
borde det ha funnits liknande anordningar även väster
om skansen.</FONT></P>

<P><FONT COLOR="#ffff00" SIZE="+1" FACE="Arial">Skansen hade två
huvuduppgifter. Den ena var att spärra vägen och förhindra
en fientlig framryckning längs vägen mot Lenungshammar
- Glava för att kringå försvarslinjerna i Arvikatrakten.
Den andra huvuduppgiften var att skydda de trupper som, grupperade
längs ovannämnda väg, skulle slå mot fientlig
trupp som framryckte längs nuvarande E18 och förhoppningsvis
hejdades vid </FONT><FONT SIZE="+1" FACE="Arial"><A HREF="sid-sandaholm.html">försvarsanläggningarna
vid Sandaholm.</A></FONT></P>

<P><FONT COLOR="#ffff00" SIZE="+1" FACE="Arial">Vilken </FONT><FONT
 SIZE="+1" FACE="Arial"><A HREF="sid-personligutrustning.html">utrustning</A></FONT><FONT
 COLOR="#ffff00" SIZE="+1" FACE="Arial"> hade då den enskilde
infanterisoldaten?</FONT></P>

<P><FONT COLOR="#ffff00" SIZE="+1" FACE="Arial">Vilken </FONT><FONT
 SIZE="+1" FACE="Arial"><A HREF="sid-vapen.html">beväpning</A></FONT><FONT
 COLOR="#ffff00" SIZE="+1" FACE="Arial"> hade besättningen
i skansen?</FONT></P>

<P><FONT COLOR="#ffff00" SIZE="+1" FACE="Arial">I skyddsrummen
fanns liggplatser för skansens besättning, men komforten
lämnade en hel del övrigt att önska och det var
bara under de högsta graderna av beredskap som hela besättningen
var förlagd där. Strax öster om skansen fanns ett
antal baracker, där besättningen och den rörliga
styrkan var förlagd. För närvarande finns det inga
upptäckta spår av denna.</FONT></P>
<P><font color="#000000"><font color="#FFFF00" face="Arial, Helvetica, sans-serif"><strong>Skansen är genom sin natur inte handikapvänlig. </strong></font></font></P>
<P><A HREF="sid-3.html" TARGET="Frame24259"><FONT SIZE="+1" FACE="Arial"><IMG 
SRC="knapp-startsidan.jpg" WIDTH="75" HEIGHT="15" ALIGN="BOTTOM"
BORDER="0" NATURALSIZEFLAG="3"></FONT></A>

</BODY>
</HTML>
